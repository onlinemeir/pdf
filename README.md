<h2>مقدمه:</h2>
یکی از اهدافی که از طریق پرداختن به موسیقی در مدارس دوره ابتدایی محقق می شود، استفاده از کارکرد های آن در فرآیند یاددهی و یادگیری می باشد. در جریان یاددهی یادگیری حواس و هوش های گوناگون دخالت دارند و هرچه در این امر از هوش های زیادی استفاده می شود به همان میزان از آموزش تک بعدی، یک سویه وانفعالی دور شده و به سوی آموزشی تعاملی پویا و پایدار و چند بعدی حرکت خواهد شد.

یکی از هوش های به اثبات رسیده انسان <a title="هوش موسیقیایی" href="https://www.chetor.com/305693-%D9%87%D9%88%D8%B4-%D9%85%D9%88%D8%B3%DB%8C%D9%82%DB%8C%D8%A7%DB%8C%DB%8C/" target="_blank" rel="noopener">هوش موسیقیایی</a> موزون است اگر روند آموزش با ریتم، وزن و آهنگ همراه باشد درک مفاهیم آموزشی برای دانش آموزان بهتر و سهل تر خواهد بود اگر در آموزش مفاهیم درسی به فراخور موضوع از موسیقی استفاده شود فرآیند یاددهی-یادگیری با موفقیت بیشتری انجام خواهد شد. امروزه موسیقی و تاثیرات <a title="نوروفیزیولوژیک" href="https://www.geniranlab.ir/%D9%86%D9%88%D8%B1%D9%88%D9%81%DB%8C%D8%B2%DB%8C%D9%88%D9%84%D9%88%DA%98%DB%8C-%DA%86%DB%8C%D8%B3%D8%AA%D8%9F-%DA%A9%D8%A7%D8%B1%D8%A8%D8%B1%D8%AF-%D9%86%D9%88%D8%B1%D9%88%D9%81%DB%8C%D8%B2%DB%8C/" target="_blank" rel="noopener">نوروفیزیولوژیک</a> آن مورد توجه بسیاری از محققان در سراسر دنیاست (کیهانی و شریعت پناهی،1387).

تنفس، گام برداشتن، ضربان قلب، همگی سیمایه های موزون و یا ریتمیک از حیات جسمانی ما به شمار می آیند (استور، 2001). توانایی بیان و احساس ضرب در کودک و بزرگسال فراتر از لذت بردن و واکنش های پیش پا افتاده آنها به موسیقی ساده است. ضرب های یکسان زیر بنای توانایی درک الگوهای گفتار و زبان به شمار می آید و به همین جهت واجد اهمیت بسیاری است (جنسن، 1386).

بین شناخت و موسیقی ارتباط وجود دارد، چی هو و چون (2003) آموزش موسیقی به صورت نظام مند و منظم را در زمینه پردازش <a title="حافظه" href="https://pptsell.ir/%d9%85%d9%82%d8%a7%d9%84%d9%87-%d8%a8%d8%b1%d8%b1%d8%b3%db%8c-%d8%aa%d8%a7%d8%ab%db%8c%d8%b1-%d8%b1%d9%86%da%af-%d8%a8%d8%b1-%d8%ad%d8%a7%d9%81%d8%b8%d9%87-%da%a9%d9%88%d8%af%da%a9%d8%a7%d9%86-%d9%be" target="_blank" rel="noopener">حافظه</a> موثر می داند، کولیر و لوگان (2000) نیز بر این باورند که عملکرد حافظه کوتاه مدت با بهره گیری از تحریکات موزون شنیداری متناوب، بهتر از زمانی است که تحریکات بینایی به کار برده می شود . گفته می شود که موسیقی از راه تصویر سازی ذهنی، تقویت حافظه را به دنبال دارد (خلف بیگی و همکاران، 1385). نشانه ها و علائم متعددی وجود دارد که نشان می دهد شبکه های عصبی اختصاصی پردازش موسیقی در مغز به صورت کاملا مستقل و جداگانه (مستقل از دیگر ساختارهای عصبی مغز) عمل می کنند (ملایری و همکاران، 1384).

تقویت و تسهیل عملکرد شبکه های دخیل در موسیقی در نیمکره چپ (از طریق آموزش زود هنگام موسیقی)، توانایی ذهنی مربوط به این نواحی، که شامل اجزای مورد نیاز ذهن برای استدال می شوند، را افزایش می دهد. نتایج تحقیقات در ایران نیز نشان دهنده افزایش رشد شناختی کودکان و افزایش توانایی استدلال عمومی بر اثر آموزش موسیقی بوده است (میربها و همکاران،1382).
<h2>فهرست مطالب:</h2>
<ul>
 	<li>مقدمه</li>
 	<li>بیان مسئله</li>
 	<li>پیشینه تحقیق کامل: خارجی و داخلی</li>
 	<li>ضرورت و اهمیت موضوع</li>
 	<li>اهداف تحقیق: اهدف اصلی و فرعی</li>
 	<li>سوالات تحقیق: سوالات اصلی و فرعی</li>
 	<li>فرضیات تحقیق: فرضیات اصلی و فرعی</li>
 	<li>روش تحقیق</li>
 	<li>جامعه، نمونه ی آماری</li>
 	<li>روش تجزیه و تحلیل داده ها</li>
 	<li>جدول زمانبندی شده انجام پایان نامه</li>
 	<li>منابع فارسی کامل</li>
 	<li>منابع انگلیسی کامل</li>
</ul>
منبع : <a href="https://pptsell.ir/%d9%be%d8%b1%d9%88%d9%be%d9%88%d8%b2%d8%a7%d9%84-%d8%aa%d8%a7%d8%ab%db%8c%d8%b1-%d9%85%d9%88%d8%b3%db%8c%d9%82%db%8c-%d8%af%d8%b1%d9%85%d8%a7%d9%86%db%8c-%d8%a8%d8%b1-%d8%a7%d8%ae%d8%aa%d9%84%d8%a7">pptsell</a>
